---
layout: single
author_profile: true
permalink: /Poems/
title: Poems
tags: []
modified: 4-14-2019
comments: false
---

# "جماعتِ گریز"

چنار افکنده سر می گریید


قافلۀ پرندگان خائن افکار خبیث کوچ می پروردند


در نخود مغزی بی درمانشان


که نردبانی از ژن ها مقدر کرده بود


اظهار می کردند بی اندازه از تقدیر شرمنده اند


افعی یاس درون آستینم می زید


او را به ترک لانه اش ترغیب


و بر زبانم کلمات چرب و چیل احضار می کردم


چنار افکنده سر آمادۀ وداع می گریید


می گفت "پس از بهبود این غائله بر می گردم"


چرک آلوده و بدخیم،


تپه در بستر مرگ افتاده بود


و چون جماعت از دشت گریزان می شدند،


در جبهه انفرادی امید می ماندم


پشت من خالی تر از عارضه بود




